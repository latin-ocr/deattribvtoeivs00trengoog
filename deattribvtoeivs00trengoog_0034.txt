30

In Convivio nonnunquam —- inprimis in fine orationis Aga-
thonis quae dictionem sophistarum imitatur — frequentia post-
positorum adiectivorum studio fit. Quam ab causam huic libro in
chronologia locus concedi non potest quem in tabula mea tenet.

Ad Lachetem atque Lysin ratio mea pro parvo *complexu
dialogorum nec non pro parvo numero adiectivorum non pertinet.

Phaedrus autem, qui cum Phaedone etRepublica conspirat,
etiam aTheaeteti usu non multum recedit, ita ut Dittenbergeri senten-
tia magis quam Schanzii probetur, qui Phaedonem et Phaedrum
priore tempore confectos esse dixit. De singulorum Reipublicae
librorum tempore ex numeris meis conclusionem facere temerarii
ingenii est: Gorgiam et Oratylum, qui valde inter se consentiunt,
proxime ante Phaedonem confectos esse, et meis ex numeris elucet et
a Dittenbergero atque Arnimio demonstratum est.

Etiam Menonem hoc loco in tabulam inseramus licet, neque
Euthydemus multum abest a consuetudine horum trium dialogorum,
si respexeris minorem numerum adiectivorum in decem paginis Didot.
extantem. γ

Ap ologiam denique atque Protagoram primos, si meos
numeros sequimur, scriptos esse contenderimus, In Protagorae
consuetudine immutatae adiectivi collocationis velim animadvertas
‘parvum numerum pro centum computatum pro magno numero
adiectivorum usurpatorum.

De Euthyphrone, Critone, Charmide, Parmenide nil habeo certi
quod indiciis satis certis confirmem.

Nonne mirum quantum congruunt etiam meae conclusiones cum
Dittenbergeri, Arnimii, quibus etiam Schanzii, Ritteri, Campbelli
ceterorumque in hac re operam navantium observationes assentiuntur?

Auctoritatem autem talium argumentorum spero multis quaesti-
onibus novis auctum iri; fundamento enim valido ac firmo utemur
si u nivers u s scriptoris usus dicendi tandem aliquando explanatus erit.

Quod quidem non prius fiet quam si et thesaurum verborum
novum lexicon Platonicum quod omnes vocabulorum locos com-
prehendit illustraverit, et disciplinas grammaticas (cum usum
formarum vocabulorum tum syntaxis consuetudines) diligentissima
sermonis Attici adumbratio constituerit et nova luce affecerit.

 

 

