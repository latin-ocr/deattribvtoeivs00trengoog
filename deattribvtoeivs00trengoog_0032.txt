58.

28

paucis locis conclusio fieri non possit etiam ceterorum scriptorum
consuetudo in adiectivis collocandis prorsus examinanda cst.

Quoquo modo res se habet, huiusmodi adiectivorum collocatione
sinc dubio ratio quadam rhetorica auctoris perspicitur, quod consentit
cum mea sententia, e qua postpositionem adiectivi attributi maxime
arte quadam rhetorica effici contenderim. Hactenus de adiectivis
postpositis.

Ea autem adiectiva quae plerumque locum ante nomen sub-
stantivum retinent non solum apud Platonem sed etiam in sermone
cotidiano saepissime usurpantur. Quod inprimis referendum est ad
haec adiectiva: αἰσχρός, ἀλλότριος, ἀμήχανος, ἀναγκαῖος, ἀνθρωπεῖος, ἄπο ρο ς,
βασιλικός, βέλτιστος, βίαιος, δαιμόνιος δεινός, δεύτερος, δημόσιος, δίκαιος, ἐλάττων,
ἐλεύθερος, ἐνάντιος, ἥμερος, ἡδύς, ἥμισυς, θαυμαστός, θεῖος, θνητός, ἱερός, κακός,
κενός, μακάριος, μακρός, μαλακός, μαλθακός, μέγας, μείζων, μέγιστος,
μικρός, νέος, ξανθός, ξενικάς, ὀλίγος, παλαιός, πάτριος, πιθανός, πικρός, πολύς,
πλείων, πλεῖστος, πολεμικός, πονηρός, πρεσβύς, πυκνός, σιδηροῦς, σμικρός,
συχνός, σώφρων, τέταρτος, τίμιος τρίτος, τριττός, τυραννικός, ὑγιής, ὕστερος, χείρων,
χρυσοῦς.

Quorum in numero cum etiam comparativi et superlativi. quos
separatim in conspectu posui, inveniantur βέλτιστος, μείζων, μέγιστος etc..
perlustravi quoque reliquos quos in conspectu una cum positivis
(qui dicuntur gradus adiectivi) dinumeravi. Has formulas elocutionis
non saepe post substantivum inveniri e conspectu elucet. Praeter
106 comparativos antepositos numeravi (in omnibus dialogis exceptis
LegibuS‚ Timaeo, Critia) 19 postpositos: praeter 94 superlativos ante-
positos tantum 18 postpositos, Qua ex re concluserim, comparativos
atque superlatiVOS‚ quoniam maiore vi significationem adiectivi efferant,
non postulare artem collocationis rhetoricae.

 

Caput V.

Quaestionibus de adiectivorum collocatione adfinem perductis
iam patet via ad maiora: videamus quae ex his rebus grammaticis de
Platonis dialogorum tempore et ordine concludere possimus. Primum
autem commemoremus auctores nostrae aetatis qui eadem via iam
progressi sunt. Quorum ex numero primus nominandus est Ludovicus
Gampbellus‚ qui iam anno proximi saeculi undeseptuagesimo rationem
docuit¹) investigandi dialogorum ordinis ex sermone Platonis. Idem
Platonem in scriptis cum mediae, tum postremae aetatis et multis

¹) The Sophistes and Politicus of Plato, with a revised text and English notes
Oxford 1867. Introd.

 

