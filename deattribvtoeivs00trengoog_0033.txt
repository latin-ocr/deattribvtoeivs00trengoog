29

vocabulis raris usum esse et nova vocubula finxisse demonstravit.
Quae observatio eis quae de adiectivo attributo supra exposui tota
confirmatur. Eiusdem autem viri doctissimi adhortatione me ipsum
ad hanc quaestionem ductum esse libenti ac grato· animo addiderim.
Reliquos omnes auctores enumerare supersedeo, cum Gualtherius
Ianellus sodalis in libello suo Quaestiones Platonicae (diss,
Rostochiensis in supplemento vicesimo sexto annalium philologorum
Lpz. MOMI) p. 265 sq. diligentem atque completum conspectum
auctorum eorumque studiorum praebuerit. Tamen Guilelmum
Dittenbergerum et Ioannem ab Arnim hoc loco honoris et
pietatis causa nomino, quorum alter (HermeS‚ tom. XVI 321 sqq.)
suo iudicio atque consilio viam qua aliquid ad temporum ordinem
librorum Platonis conferretur iniit, alter quaerendi rationem (de
Platonis dialogis quaestiones chronologicae. Ind. lect.Rostoch.1896l97
et Gotty. Gelehrte Ameiy. 1899) optime circumscripsit.

Videamus nunc quomodo ea quae illi viri doctissimi expo-
suerunt cum meae questionis summa consentiant.

Timaeum et Critiam eodem fere tempore ac Leges scriptos
esse etiam meis numeris confirmatur. Num hi autem dialogi inter
singulos Legum libros inserendi sint, argumentis quae mea praebet
quaestio, diiudicari non potest. Animadvertimus quidem Legum
librum octavum maximum numerum adiectivorum postpositorum
exhibere, cui proximus est dialogus Critias. Medius numerus ex
numeris Legum librorum (7225 ⁰10) minor est numero in Oritia invento
(92 ⁰l0), maior quam Timaei (65 Ἃ), sed ex his numeris de chronologia
librorum certa concludi non possunt.

Optime consentit Philebi numerus cum numeris Dittenbergeri,
ceterorum. Pro parvo numero usurpatorum adiectivorum (25)
permagnus numerus postpositorum extat. Hunc igitur librum proxime
ante Leges confectum esse apparet.

Sophista autem et Politicus qui libri eodem fere tempore
confecti sunt, numeris postpositionis cum a Legibus recedunt tum
inter se paulisper differunt. Cum argumentis aliorum auctorum veri-
simillimum sit, utrosque dialogos ultimae Platonis aetati adscribendos
esse, apparet singulis sermonis indiciis nihil certi demonstrari, sed
ex multorum argumentorum consensu tantum de chronologia concludi
posse; tamen fidem toti inquirendi rationi non negabimus,

Iam quaestio prorsus ad Theaetetum pervenit. Quem non
multum a Sophistae, Politici, Philebi temporibus abesse dixit cum
Dittenbergero Ioannes ab Arnim, cum Schanzius Reipublicae libros
post Theaetetum conscriptos esse doceret. Facimus igitur cum Ditten-

bergero et Ioanni ab Arnim.

 

