8

Quae opinio, si verba sententiam auctoris bene reddunt, ob eam qui-
dem rem haud commendatur, quod consilium hominum vel artem logicam
ad elocutionem sententiae quod attinet ad constructionem verborum
efficacem esse praetendere videtur, id quod ab sententia non valde
alienum est, linguam θέσει exstitisse. Quod potest factum esse apud
eos scriptorem quorum nimiam observationem, ut nomina apposito
et pronominibus essent priora, Quinctilianus commemorat institut.
libro IX, 4, 24. Sed vivus sermo, ut ita dicam, ex rationibus logicis
omnino non pendet.

Retractat quidem Reckzeyus Dionysii sententiam supra recensitam:
apposita sequuntur nomem¹ nam quae sensu (logico) in sententia
praevalent, ea etiam loco priora sunt sumenda. Non autem video.
cur appositum primum locum non teneat.

Alter auctor, Dietericus Rohde‚ (in progr. dohannei Hambg. 1884),
'quamquam et ipse diversa ratione se principalem locum attributi p ost
nomen substantivum invenisse dicit tamen observatione exem-
plorum commovetur ut statuat: (pag. 1) ,sed multis milibus locorum
‚collatis fit verum quod iam pridem conieceram: apud Caesarem et
,Ciceronem adiectivum plerumque ante substantivum positum θεεθ* ·-
,Ex quo intellegitur discrepare ab usu optimorum scriptorum quod
..adhuc praecipiunt, substantivum praecedere solere.‘

Utinam in hac cognitione perseverans rem ad finem peregisset vir
doctissimus! Sed placuit ei ex origine adiectivi coniecturis tantum
cognita novam sententiam concludere hac ratione:

‚Adiectivum —- ait l. c. —- quod nostris temporibus attributivum
,vocant quomodo ortum sit, colligi potest ex participio, quod
‚coniunctum est cum substantivo. Namque hoc genus adiectivi
,sine dubio ex sententia secundaria explicandum est, ita ut
‚locum obtineat attributionis quod praedicatum vocare solemus. Quod
,nomen proprie vereque adiectivum attributivum vocatur, nonne
‚eodem modo ortum est, ut exempli causa duas illas sententias:
„Odi volguS‚ quod profanum est“ ‚contractas quasi esse in unum
‚illud: „Odi volgus profanum“, ex quo factum esse ordine inverso:
„Odi profanum volgus“?‘

Multas ergo coniecturas Rohdii argumentatio complectitur quarum
nulla adhuc certis documentis demonstrata est. Concedo participium
genus adiectivi esse; sed id in verborum constructione adiectivi modum
sequi haud contenderim; nego etiam participium ex sententia
secundaria explicari posse. Adiectivum attributum contractione
duarum sententiarum ortum esse nusquam concesserim. Cur enim
'non reliqua attributa (genetivus cet.) simili modo orta esse putamus?

Denique rationem qua Rohdius explicaverit, qua causa vetus ordo
mutatus sit, probare non possum.

 

 

 

