In lingua et Graeca et Latina verborum collocationem non iis-
dem legibus sanctam esse quibus in sermone vernaculo inter omnes
constat.

Cum in illis summa collocandi licentia insit, quae sermoni acrem .
colorem inducit plurimumque ad perspicuitatem gravitatemque dicendi
verbum suo quodque loco prolatum valeat, nostra lingua saepenumero
rigidioribus construendi legibus concluditur atque tantum vi et ratione,
qua gravissimum sententiae verbum pronuntiatur, consilium scriptoris
ut recte intellegatur permittit.

Quae de verborum collocatione grammatici nostri temporis
observaverunt, maxime eo consilio promulgaverunt, ut in exercendo
orationis genere diligentes fierent veterum auctorum sermonem
imitantes, qua de causa praecepta potissimum ad latinitatem respiciunt,
cum Graecus verborum ordo, quia Graeca lingua a nostris hominibus
doctis ad libros conficiendos orationesque habendas non adhibetur,
libris qui sermone vernaculo ,Stilistiken‘ appellantur, adumbratus
non sit.

Tamen digna habenda est verborum collocatio, cuius leges
accuratissime perscrutemur, cum non solum subtilissima quaedam
pars syntaxis verborum sit et elegantiam perfectam sermonis demonstret,
sed etiam ceteris disciplinis artis philologicae lucrum afferre possit,
e. g. quaestionibus de ingenuitate aut de chronologia ⁸librorum;
verborum enim collocatione scriptoris dicendi genus atque quod in eo
eximium est melius cognoscimus quam verborum electione ceteris-
que indiciiS, praesertim cum haec observatio a rebus a scriptore
tractatis minime pendeat. ,

Quam ob rem postulamus, ut Schmalzii et Stolzii adhortatio
(Lateinische Spnachwissenschaft ed. ΙΙ p. 532 adnot.; pagg. 555s60 brevem,
sed memoratu dignissimum conspectum ordinis verborum comprehendunt)
quam plurimos ad rem accuratius explorandam alliciat cum ad Latinum
usum adumbrandum tum ad Graecum qui adhuc omni fere studio
investigatorum caret. .

Quaestionem autem de verbis sententiae construendis ad finem
perducere difficillimum est maxime quod permultae ac diversissimae
causae sua quaeque vi ad ordinem verborum valent. Ut causas minoris

 

